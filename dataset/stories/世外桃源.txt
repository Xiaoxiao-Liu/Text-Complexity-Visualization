[原文]晋太元中，武陵人捕鱼为业。缘溪行，忘路之远近。忽逢桃花林，夹（jiā）岸数百步，中无杂树，芳草鲜美，落英缤纷。渔人甚异之，复前行，欲穷其林。林尽水源，便得一山。山有小口，仿佛若有光。便舍船，从口入。初极狭，才通人。复行数十步，豁然开朗。土地平旷，屋舍（shè）俨（yǎn）然。有良田美池桑竹之属。阡陌交通，鸡犬相闻。其中往来种作，男女衣着（zhuó），悉如外人，黄发垂髫（tiáo），并怡然自乐。见渔人，乃大惊，问所从来，具答之。